---
title: "New Orleans på vej tilbage"
redirect_from: /content/new-orleans-på-vej-tilbage
language: da
tags:
  - usa
  - new orleans
modified: 2010-11-07T19:17:57Z
---

**Da orkanen [Katrina](http://en.wikipedia.org/wiki/Hurricane_Katrina) ramte New Orleans, Louisiana, i starten af 2005, var byen som med et forvandlet. Men menneskene er så småt på vej tilbage byen, som stadig sprudler.**

New Orleans egentlig trodser egentlig naturen. Store dele af beboelsesområderne ligger under havets overflade, og den udsatte placering var en af årsagerne til de katastrofale følger af orkanen. Den bydel der hedder Lower Ninth Ward blev praktisk talt fuldstændig ødelagt af orkanen, og bydelen ligger stadig øde hen. Der er nogle store diger (levees), der skulle beskytte kanalerne i byen for oversvømmelse, og det har de gjort i mange år. Faktisk havde en stor del af befolkningen ikke oversvømmelsesforsikring, fordi de ikke burde kunne blive oversvømmet. Men det gjorde det.

De forsvindende sumpområder
---------------------------

Det har været almindeligt kendt i en årrække, at det er et problem, at de sumpområder der afgrænser New Orleans fra den mexicanske golf bliver mindre og mindre. Får Katrina begyndte man at filme en film, der hedder Hurricane on the Bayou, hvis formål bl.a. er at oplyse om problemerne. Den blev først færdiggjort efter Katrina, så man med selvsyn kan se, hvad skaderne kan blive. Tidligere har der måske været kraftige orkaner, men de er altid blevet bremset hen over land. Nu er stopklodserne blevet meget færre og derfor er skaderne også meget større. Og orkanens øje ramte ikke New Orleans. Skal du til New Orleans, bør du se den flotte film i IMAX(TM) teateret, hvor lærredet er fem en halv etage højt.

Liv og glade dage
-----------------

Den oprindelige del af byen ligger i dag stort set urørt af orkanen, og der er liv og glade dage. I det franske kvarter, er der musik i gaderne, og Bourbon Street er et mekka for festelskende turister og lokale. Og Louisiana er formentlig den eneste stat i USA, hvor det er tilladt at nyde sin alkohol i fuld offentlighed på gaden. På de fleste barer kan man købe sin drink 'to go', for det er kun tilladt så længe det er i et papbæger.
