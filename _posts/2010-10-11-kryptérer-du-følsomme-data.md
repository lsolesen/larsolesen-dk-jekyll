---
title: "Kryptérer du følsomme data?"
redirect_from: /content/kryptérer-du-følsomme-data
language: da
tags:
  - sikkerhed
  - kryptering
modified: 2010-10-14T23:05:00Z
---

Man bør [tage sin digitale sikkerhed alvorligt](http://larsolesen.dk/content/interesseret-i-din-egen-digitale-sikkerhed). Og det kan faktisk være rigtig fornuftigt at kryptere ens data, så andre mennesker ikke bare kan få fat i det.

Jeg har på et tidspunkt krypteret nogle særligt følsomme oplysninger på min computer. Det er imidlertid åbenbart virkelig sjældent, at jeg har haft brug for oplysningerne, for da jeg skulle bruge dem, kunne jeg ikke huske, hvordan jeg havde krypteret dem. Når man ikke selv kan få fat i dem, så er tingene blevet lige lovlig sikre. Der er kun en løsning, og det er at komme i tanke om hvilket program, jeg havde brugt til at kryptere tingene.

Jeg kunne ikke huske, om jeg havde gjort det fra Ubuntu eller fra Windows, men jeg var næsten sikker på, at jeg havde valgt en open source, cross-platform løsning. TIlfældigvis læste jeg en artikel om [Lessons learned when my laptop was stolen](http://lifehacker.com/5663246/lessons-i-learned-when-my-laptop-was-stolen) tre dage efter, at jeg var kommet i knibe, så jeg fandt ud af, at jeg havde brugt [Truecrypt](http://truecrypt.com).

Det er rigtig let at bruge, og jeg kan garantere for, at det er vanskeligt at se ens filer, hvis man ikke kan huske, hvordan man har krypteret dem.
