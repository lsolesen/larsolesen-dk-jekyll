---
title: Brudstykker fra Los Angeles
redirect_from: /content/brudstykker-fra-los-angeles
tags:
  - usa
  - los angeles
  - dagbog
modified: 2010-11-15T14:47:20Z
---

**Los Angeles: Englenes by i forskellige glimt. Det eneste jeg kan garantere er, at kronologien er tilfældig, men oplevelserne har fæstnet sig på min nethinde.**

Plukker en tomat til morgenmaden. Kigger på haven fra vores egen lille terrasse. Smører solcreme på, for det er varmt. Ved ikke helt hvor varmt, for termometeret viser fahrenheit. Nyder blomsterne, og det gør humlebierne vist også. De er gigantiske. Men der er også nok at lave som en bi.

Det er formiddag. Løber en tur ned til Santa Monica Beach. Det går ned af bakke, og skal løbe 20 blokke, for at komme helt derned. Det er ret let at regne ud, for vi bor på 20th. Fortsætter til den oprindelige Muscle Beach. Min gps siger, at jeg har løbet 4 kilometer og 786 meter. Muscle Beach er det sted hvor fitnessbølgen for alvor havde sit arnested i Los Angeles. Der er ikke så mange muskler længere. Til gengæld er der personlige trænere, der tager tid på at mere eller mere veltrænede træner tilstrækkeligt til at blive fit.

Jeg tager nogle armhævninger, men mine muskler er noget slatne. Prøver en sjov anordning, hvor man svinger sig fra ring til ring. For at få fart nok på, skal man holde fast i den ring, man netop er kommet fra, trække sig lidt tilbage i den retning, man kom fra, for derefter at give slip for at svinge sig frem mod en ny ring. Det er hårdt for hænderne, så jeg kan kun tage to ture.

Besøger Koreatown. En masse skilte er på koreansk, men ellers ikke noget anderledes. Dog lige på McDonald's, som er helt fyldt med koreanere. Ser en mexicansk avis. Requelme er på forsiden.

- [Edit](http://intraface.dk/core/restricted/module/cms/3/pages/38/section/69/element/134 "Edit element")
- [Move](http://intraface.dk/core/restricted/module/cms/3/pages/38/section/69?action=move&element_id=134&id=69)
- [Delete](http://intraface.dk/core/restricted/module/cms/3/pages/38/section/69?delete=134)

![](http://larsolesen.dk/sites/larsolesen.dk/files/strandlivvenice.jpeg)V for Venice Beach







- [Edit](http://intraface.dk/core/restricted/module/cms/3/pages/38/section/69/element/136 "Edit element")
- [Move](http://intraface.dk/core/restricted/module/cms/3/pages/38/section/69?action=move&element_id=136&id=69)
- [Delete](http://intraface.dk/core/restricted/module/cms/3/pages/38/section/69?delete=136)

Tilskuer på Venice Beach. Det er noget for sig. Og det er menneskene sandelig også. Finder det nuværende Muscle Beach. En turist vil tage et billede. Det har mændene ikke noget imod. De poserer endda til ære for kameraet. Kigger sig grundigt for, så man ikke bliver kørt over af hurtigkørende rulleskøjteløbere eller cykler i alle mulige mærkelige udformninger. En hjemløs trækker to indkøbsvogne. En anden hjemløs går og snakker med sig selv. En har et skilt: "Working for marihuana". Følger Ocean Boardwalk med alle butikkerne og cafeerne. Der er masser af gadehandlere og gadekunstnere. Der er vist ikke så mange penge i det. Men de kommer igen dag efter dag.

Går til Santa Monica Pier. Det er ikke så langt fra Venice Beach. Vi følger bare stranden. Det er ligesom i filmene. Palmer. Livreddere og biler. Sætter os og kigger på surferne. Dypper tæerne i vandet. Det er godt koldt. Solen har ellers varmet i lang tid. På 3rd Street Promenade. En butiksgade med masser af liv. Køber en taco på en af de utallige mexicanske fastfood steder. Det er aften og vi hører musik. De spiller noget almindelig vals fra et lille anlæg, og der er mennesker der danser. Vi går lidt længere og nu spilles der salsa, og her er endnu flere mennesker der danser. Det ser ud til, at det bare er tilfældige mennesker, som lige er kommet forbi, der går med på en dans.





- [Edit](http://intraface.dk/core/restricted/module/cms/3/pages/38/section/69/element/135 "Edit element")
- [Move](http://intraface.dk/core/restricted/module/cms/3/pages/38/section/69?action=move&element_id=135&id=69)
- [Delete](http://intraface.dk/core/restricted/module/cms/3/pages/38/section/69?delete=135)

![](http://larsolesen.dk/sites/larsolesen.dk/files/strandlivla.jpeg)Strandliv ved Santa Monica Beach







Tager til vinfest på Hollywood Boulevard. Den største vinsmagning nogensinde i Los Angeles, skriver de. Der var også mange mennesker. Til gengæld var smagsprøverne også små. Vi kunne naturligvis have bedt om anden gang, men bliver hurtigt trætte af alle menneskene. Vi bliver dog ikke helt trætte af chokoladen, som gør sig lækker, mens den løber ned af siderne på noget der ligner et lille vandfald. Der er pinde og jordbær, som man kan holde ind under chokoladen.

Sætter os i bussen. En dame sidder og snakker med sit ur. Hun advarer nok mod mærkelige mennesker i LA. For dem er der en del af. Der er ingen regler, ser det ud til. En afrikaner skælder ud på mexicaner, der spytter på gulvet i bussen. Det var vist ikke med vilje, men det er stadig noget svineri. Sidder stadig i bussen, og der er nu gået et par timer. Det tager virkelig lang tid at komme rundt. Til gengæld kan man køre alt det i bus, man har lyst til for $3 på en dag. Og man bliver tålmodig.

Nyder at der er masser af tid. At man ikke skal nå at tage billedet, for der kommer masser af muligheder. Nyder at man også bare kan sætte sig og spilde tiden på at skrive lidt om det man laver. Nyder tilværelsen.
