---
title: "Etikette i e-mails"
permalink: /content/etikette-i-e-mails
language: da
tags:
last_modified_at: 2010-11-17T15:05:33Z
---

**Det er ingen kunst at svare på en e-mail, og det er nærmest ikke sværere at gøre det på en bedre måde end du gør i dag. Send din e-mail som tekst og svar læservenligt med citater.**

**Træk vejret** inden du sender en e-mail. Tekst kan hurtigt komme til at lyde mere alvorligt end det egentlig var ment. Derfor bør du læse din e-mail igennem et par gange, inden du sender den. Så fanger du også de par formulerings- og stavefejl du har lavet.

### Hvem er du, og hvad vil du?

Skriv **dit navn og tilhørssted**. Det er især vigtigt med tilhørsstedet hvis du skriver til en, som du ikke kender - også selvom det er en, der har stillet dig et spørgsmål (hvor dit svar måske har ladet vente lidt på sig). Det kan du evt. gøre automatisk ved at lave en signatur i dine e-mails.

Brug **emnelinien** med omtanke. Det er lettere for modtageren hurtigt at orientere sig i e-mail-bunken og se at din e-mail faktisk er betydningsfuld alene i spam-bunken.

Hvis du bruger **ironi**, er det en god ide at gøre opmærksom på det med en smiley. I en e-mail kan du netop ikke understøtte dine morsomheder med dit kropssprog og tonefald.

**Svar med det samme** på e-mailen. Afsenderen forventer at du tjekker din e-mail mindst et par gange om ugen, og vil garanteret gerne have et svar.

### Bliv populær og citér

**Svar læservenligt med citater** på e-mailen. Dette er denne artikels væsentligste pointe. Når du svarer på en e-mail bør du _ikke_ inkludere hele afsenderens e-mail. Du bør klippe de passager ud som du forholder dig til.

Hvis vedkommende fx har stillet et spørgsmål, klipper du spørgsmålet ud og sætter > foran. Tegnet gør modtageren opmærksom på at du citerer. Vær omhyggelig med at du får sat > foran alle linierne. Nedenunder skriver du så dit svar. Derved kan modtageren hurtigt overskue dit svar og vurdere om det er fyldestgørende.

En ekstra service til modtageren af din e-mail kan være, at du oven over citatet skriver, hvem der har skrevet det og hvornår.

**Eksempel: citer det du svarer på. Husk > foran alle linjer.**

```
`29. februar 2001 skrev Nick Nysgerrig `

`&gt;Hvorfor skal jeg følge dine råd? `

`Fordi jeg ved, hvad jeg skriver om! `

&gt;Hvorfor ved du hvad du skriver om?

Jeg har gjort mig klogere ved at læse artikler i aviser og computerblade
og rundt omkring på nettet. Desuden har jeg deltaget i nogle diskussions-fora
på usenet.dk - og endelig har jeg modtaget og sendt et hav af e-mails.
```

### Den rigtig dygtige

**Skriv din e-mail i tekstformat**. Der er ingen grund til at spilde god båndbredde på at skrive html-emails. Hvis du vil fremhæve noget, understøtter det gode e-mailprogrammer:

`<strong>fed tekst</strong> <em>/kursiveret tekst/</em> `

Når du **skriver et link** i din e-mail, kan du undgå at det knækker over ved at skrive det på følgende standardform:

`&lt;https://www.vih.dk&gt;`

En **ordentlig signatur** er ikke for lang, og den startes med to streger efterfulgt af et mellemrum (`-- `):

`--<br></br>Lars Olesen Kloge-Åge`

**Eksempel på en fremragende e-mail:**

`Buster Mortensen skriver:

&gt;Du har fat i noget, når du skriver e-mails.

Ja, det synes jeg også!

--
Lars Olesen`

Jeg glæder mig allerede til at modtage en e-mail fra dig :)
