---
title: "Halloween i West Hollywood"
permalink: /content/halloween-i-west-hollywood
language: da
categories:
  - Rejser
tags:
  - USA
  - Los Angeles
  - dagbog
last_modified_at: 2010-11-08T12:33:50Z
---

**West Hollywood: Santa Monica Boulevard var spærret mellem Doheney og La Cienga, for nu skulle West Hollywood klædes ud. Og så sker der noget.**West Hollywood har en relativ stor del af befolkningen med anden seksuel orientering. Og som vi har set i filmene, så kan de godt lide at klæde sig ud i ekstravagante rober. Og denne aften var ingen undtagelse. Men de var ikke de eneste. Der var mange rigtig fabelagtige udklædninger.

Vi var ikke selv klædt ud, men vi var klædt rigeligt på med to digitale kameraer, og vi fik dokumenteret nogle af de mange fantasifulde og flotte udklædninger.

Halloween
---------

Halloween er en rigtig stor begivenhed i USA. Det er vist nok den begivenhed, der på et år giver den femte eller sjette største indtjening, hvad det så end betyder - og hvordan de så nøjagtig har målt det.

Mange af husene på 20th Street havde pyntet op med uhyggelige skeletter eller stor plastic græskar og en masse falsk edderkoppespind.

Anledning til fest
------------------

Og så vi blev endda invitereret til en enkelt fest i anledningen. At dømme efter støjen på vej hen til festen, som var i området omkring UCLA, så var der rigtig mange, der fejrede Halloween med lidt forskellige drikkevarer. Vi gjorde dog bestemt ikke os til, at Halloween skulle blive indbringende for erhvervslivet. Jeg var pirat og Dina var Queen Latifah.

Piratkostumet var hovedsageligt mit eget tøj. Jeg havde en bandera på, der var lavet af mit hovedpudebetræk. Jeg var bevæbnet til tænderne med et sværd lavet af pap, og jeg havde tre sørøverhatte på lavet af avispapir.

Queen Latifah var en ret hvid neger, må man sige. Til gengæld må man også sige, at vores lagen og andet hovedbetræk klædte den unge dame gevaldigt. Der var ikke nogen, der gættede med det samme, at hun faktisk var Queen Latifah. Faktisk var der nogen, der ikke helt vidste hvem dronningen var, men alligevel fik hun komplimenter - og det var ganske fortjent.
