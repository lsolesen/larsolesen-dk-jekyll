---
title: "Kommaet er forenet"
permalink: /content/kommaet-er-forenet
language: da
tags:
modified: 2010-11-06T13:50:33Z
---

**Nu er der ingen grund til at være forvirret længere, men muligheden for at bortforklare kommafejl er også forsvundet. Sprognævnet har nu for første gang siden 1918 lagt sig fast på et kommasystem.**

Sprognævnet holder fast i det grammatiske komma, men gør det valgfrit, om man vil sætte komma foran ledsætninger. Og anbefalingen er at man lader være, fordi det simpelthen giver mere læservenlige tekster.

De nye kommaregler
------------------

- **Der sættes komma i opremsninger**. Fx du nyder at læse spændende, velskrevne artikler
- **Der sættes komma ved selvstændige sætningsdele**. Fx du nåede til vejs ende, klogere og gladere
- **Der sættes komma mellem helsætninger og mellem sideordnede ledsætninger**. Fx vinden peb, og tordenen rullede
- **Der _kan_ sættes komma foran ledsætninger (anbefaling: lad være)**. Fx jeg ved at jeg er klog
- **Der sættes komme efter ledsætninger**. Fx hvis du læser, bliver du klogere
