---
title: "Udfordringer med ny router fra Fullrate"
permalink: /content/udfordringer-med-ny-router-fra-fullrate
language: da
tags:
  - fullrate
  - bredbånd
last_modified_at: 2010-12-22T13:06:06Z
---

Jeg er særdeles godt tilfreds med min bredbåndforbindelse fra Fullrate. De har lige sendt en ny router (Netgear VVG2000), som er bedre forberedt til de nye hastigheder, de gratis har opgraderet mit abonnement til. Jeg skyndte mig at koble routeren til, og så ville jeg til at konfigurere den. Først blev jeg lidt irriteret, fordi det lille medfølgende hæfte ikke indeholdte oplysninger om, hvordan jeg kom ind og konfigurerede routeren. Indtil jeg tænkte mig om og læste bagpå routeren, hvor der står, at man skal logge ind på 192.168.0.1.

Men så kunne jeg ikke komme ind. Jeg kunne ikke forstå det, indtil jeg tænkte mig om. Den gamle router var i _bridge mode_, fordi jeg brugte mit eget udstyr. For at kunne konfigurere routeren skulle jeg altså manuelt sætte ip-adressen på den computer jeg brugte til at konfigurere routeren. Nu ved jeg heldigvis hvordan man gør det, for det medfølgende hæfte har åbenbart glemt Linux og Ubuntu.

Nu kunne jeg komme ind og konfigurere routeren. Jeg valgte bare at slå det trådløse netværk fra og fastholde at bruge mit eget udstyr. Selvom det vist ikke med den nye router er nødvendigt længere.
