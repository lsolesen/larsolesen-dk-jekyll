---
title: "Rejse til New Zealand"
permalink: /content/rejse-til-new-zealand
language: da
tags:
  - new zealand
  - dagbog
last_modified_at: 2011-01-21T11:08:30Z
---

Vi rejser snart til New Zealand, og vi er i fuld gang med at planlægge. Dina og jeg tager Lily på et halvt år med, og vi har booket en autocamper i hele perioden. Vi lander i Auckland og to måneder senere skal vi aflevere autocamperen i Christchurch inden vi flyver tilbage til Auckland for at bruge de sidste par dage.

  
Vis [New Zealand rejse 2011](https://maps.google.com/maps/ms?ie=UTF8&hl=da&msa=0&msid=208789482094768845321.00049840f135b26ec7986&ll=-43.487693,172.538283&spn=29.025693,79.013672&t=h&source=embed) på et større kort

Vi vil naturligvis gerne lave den bedst mulige planlægning, og har derfor brug for din hjælp.

## Planlægningsværktøjer

- [Tripit.com](https://tripit.com). I teorien kan man bare videresende sine bookinger til tripit.com, men det fungerer ikke rigtigt med danske arrangører. Det er dog ret hurtigt at indtaste flyvningerne, og her kan I [se vores rejseplaner](https://www.tripit.com/trip/public/id/7602AB6262CD).
- Google Maps. Suverænt til at skabe lidt overblik og udregne hvor lang tid det tager at komme fra et sted til et andet.

Kender I andre gode værktøjer eller services, som I bruger, når I rejser?

## Gode hjemmesider

Hvad er jeres bedste hjemmesider om New Zealand?

## Hvad kan man bestille?

- **Flybilletter**. Vi started vores søgning på momondo.com, hvor de lovede priser dog ikke helt var til at genfinde på de enkelte udbyderes hjemmeside. Vi endte med at få den bedste pris fra Seat24.
- **Autocamper**. Vi bestilte autocamper fra [New Zealand Motorhomes](https://www.newzealand-motorhomes.com), som samarbejder med de fleste udbydere rundt omkring i New Zealand. De gav os rigtig god og hurtig service. Vi endte med at bestille en _Happy Camper 3 Berth_.

Hvad skal man ellers bestille, og hvor bestiller man det?

## Steder at besøge

Vi bruger et Google-dokument til at holde styr på, forskellige steder, der kunne interessere os. Du kan se, hvad vi foreløbig har fundet frem til her. Har du noget at tilføje?

## Dagbog og rapportering

<del>Jeg bruger Drupal til at skrive dagbog i, og så smider jeg billederne op på _Picasa Webalbums_.</del>

Hvad siger I? Hvordan ville I gøre det?
