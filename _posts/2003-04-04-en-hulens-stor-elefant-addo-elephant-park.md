---
title: "En hulens stor elefant - Addo Elephant Park"
redirect_from: /content/en-hulens-stor-elefant-addo-elephant-park
language: da
tags:
  - sydafrika
  - safari
modified: 2010-11-07T01:22:37Z
---

**Det kan være nødvendigt at have en kikkert med når man er på safari. For dyrene gør som de selv vil. Vi tog med Anita i Addo Elephant Park, og selvom hun har været der 10-12 gange før, så selv hun noget hun ikke havde set før.**

Addo Elephant Park er en rigtig stor park bl.a. med en forfærdelig masse kæmpestore, grå eksistenser. Men de er ikke kedelige. Elefanter er et fascinerende dyr, og vi kom helt tæt på dem.

Allerede da lågen åbnes har vi det første møde. En gigantisk elefant står lige midt på vejen, så vi beslutter os for at holde stille lidt længere, inden vi kører ind i selve parken. Elefanten spankulerer kort tid efter ind i budskadset, og den ser vi ikke igen.

Da vi først kører rundt inde i parken, tænker jeg: Det bliver en lang og kedelig tur. Nu er vi kørt ind i en park for at se dyr, og så bliver vi nødt til at bruge en kikkert for at være i nærheden af at se noget, der ligner et levende væsen. Og selv med kikkerten ser vi nærmest kun vortesvin, og de er altså noget mere interessante når de er klædt ud som Pumba i Lion King. Så det er da godt at Charlotte kan underholde med en historie om, at strudsen faktisk tror at den gemmer sig, når den stikker hovedet ned i jorden :)
